Vytvořte uživatelské rozhraní pro Vámi navrženou databází z oblasti průmyslu, nebo obchodu, která má alespoň 5 tabulek. V rámci databáze musí být min. jedna vazbu M:N a min. dva databázové pohledy (view). Mezi atributy musíte použít následující datové typy: Reálné číslo (float), Logická hodnota (bool), Výčet (enum), Řetězec (string), Datum a čas (datetime). 

Uživatelské rozhraní nebo API musí umožňovat:

Vložení, smazání a úpravu nějaké informace, záznamu, který se ukládá do více než jedné tabulky. Například vložení objednávky, která má položky apod.
Provést transakci nad více než jednou tabulkou. Například převod kreditních bodů mezi dvěma účty apod.
Vygenerovat souhrný report, který bude obsahovat smysluplná agregovaná data z alespoň tří tabulek Vaší databáze, např. počet součty nákupů podle měst apod. Report musí mít hlavičku a patičku.
Import dat do min. dvou tabulek z formátu CSV, XML nebo JSON.
Nastavit celý program v konfiguračním souboru.
K programu zpracujte a odevzdejte
Min. tři testovací scénáře ve formátu PDF (.pdf) podle kterých můžeme otestovat všechny výše uvedné body, včetně všech druhů chyb a možností konfigurace.
Řádnou dokumentaci, která bude obsahovat vše z Příloha 1 - Checklist v českém nebo anglickém jazyce.
V případě všech možných chyb musí program rozumným způsobem reagovat, nebo vyžadovat součinnost uživatele k vyřešení problému. To je třeba podchytit v testovacích scénářích.
Program musí využívat návrhové vzory a "best practice" tam, kde je to vhodné.
Program nemusí obsahovat unit testy, na místo toho musí obsahovat testovací scénáře pro testery. Tester je člověk, který bude aplikaci testovat. Kontrolovat a hodnotit se pak bude jen dle scénářů a dle dokumentace. Pokud budou dokumentace i testovací scénář správně zpracovány bude nahlíženo i do zdrojového kódu. Práce, které nebudou obsahovat scénáře a dokumentaci, nebo tyto dvě částí nebudou zpracovány v dostatečné kvalitě budou hodnoceny známkou nedostatečně bez kontroly zdrojového kódu.
K vypracování použijte libovolný programovací jazyk, nebo skupinu jazyků, který se ve škole vyučuje, nebo který Vám schválí Váš učitel. Dbejte na to, abyste svůj zdrojový kód nesdíleli s žádným spolužákem. 

Naposledy změněno: Pátek, 20. ledna 2023, 15.59